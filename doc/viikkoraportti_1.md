# Viikkoraportti 1

## Mitä tein?

Tällä viikolla valitsin aiheen (tiedon pakkaus) ja algoritmit (Huffman- ja 
Lempel-Ziv-Welch-koodaus) sekä kävin kirjallisuutta lyhyesti läpi saadakseni
käsityksen vaadituista tietorakenteista. Lisäksi loin prorjektirepositorion
GitHubiin ja kirjoitin alustavan määrittelydokumentin.

## Miten ohjelma on edistynyt?

Ohjelman suunnittelu on alkanut määrittelydokumentin muodossa. Itse koodausta
en ole vielä aloittanut, mutta projektilla on repositorio valmiina.

## Mitä opin?

Opin paljon uutta entropiakoodauksesta sekä erityisesti Huffman-koodauksesta 
(vaikka tämä on muistaakseni lyhyesti käyty läpi jollain peruskurssilla).
LZW-koodauksen perusajatus oli minulle jo tuttu, mutta ymmärrän algoritmin
toimintaidean paljon paremmin nyt.

Kirjallisuuskatsauksen aikana törmäsin myös muihin entropiakoodeihin. 
Näistä nk. epäsymmetriset numeraalijärjestelmät jäivät kiehtomaan - jos tähän
jää riittävästi aikaa, olisi mielenkiintoista toteuttaa tällainen 
pakkausvaihtoehto ohjelmaan.

## Mikä jäi epäselväksi tai tuotti vaikeuksia?

Ei erityisesti mikään tällä ensimmäisellä viikolla. Epäsymmetristen
numeraalijärjestelmien toimintaa en vielä ymmärrä, mutta ne eivät toistaiseksi
ole suunnitelmassa.

## Mitä teen seuraavaksi?

Seuraavaksi täytyy alkaa toteuttaa ohjelman toiminnallisuutta. Ensisijaisena 
tehtävänä on tiedoston luku ja kirjoitus, merkkitodennäköisyyksien 
laskeminen, sekä Huffman-puun rakentaminen jonkin olemassaolevan 
prioriteettijono-implementaation avulla.
